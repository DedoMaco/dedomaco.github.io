---
title: Турски пилаф
date: 2022-03-12 12:45:00 +0300
categories: [Рецепти,Гарнитури]
media_subpath: /assets/img/posts_images/turkish-rice-pilaf/
image:
  path: turkish-rice-pilaf-post.jpg
  width: 800
  height: 500
  alt: Турски пилаф
tags: [рецепта,гарнитура,пилаф,ориз,домашен,солено,зърнени,национално,турско,постно]   # TAG names should always be lowercase
---

За една турска рецепта няколко неща са сигурни. Първо - ще бъде вкусно, ама много вкусно! Второ - ще бъде достатъчно калорично, ако не вярвате, веднага се хващам на бас. Трето - мазнина или захар няма да бъдат икономисани. Четвърто - никой не отказва допълнителна порция. Хайде стига толкова, че вече започвам да примлясквам.

## **ПРОДУКТИ**

| Продукт                    |Количество  |Мярка   |
|:---------------------------|:----------:|:------:|
|Ориз *Тайбонат*             |500         |гр.     |
|Орзо                        |170         |гр.     |
|Зехтин                      |70          |мл.     |
|Масло                       |50          |гр .    |
|Морска сол                  |9           |гр.     |
|Вода                        |1           |л.      |

## **ТЕХНОЛОГИЯ**

* Измиваме старателно ориза под течаща студена вода. Оставяме го да се отцеди добре, след което измиваме повторно и отново го оставяме да се отцежда.
* В голяма тенджера загряваме на 80% от максималната мощност на котлона зехтина. Прибавяме орзото. Запържваме до кафяв (светло кестеняв) цвят при **постоянно** бъркане! **Внимаваме** да не прекалим, тъй като ако го препържим ще развалим вкуса на крайния продукт.
* Следват отцеденият ориз, маслото и солта. Разбъркваме до стапяне на маслото. Прибавяме водата, която предварително е загрята до кипване. Разбъркваме и оставяме под **плътен** похлупак при минимална степен на котлона за 15 минути. **Не отваряме и не разбъркваме!**
* Изключваме котлона и оставяме за още 30 минути. Отново **не отваряме и не разбъркваме**. След като времето изтече, отваряме капака и разбъркваме нежно с **вилица** от периферията към центъра на тенджерата.

> *За вегани и хора, които са на пост маслото може да се замести със същото количество зехтин.*
{: .prompt-tip }

## **СЕРВИРАНЕ**

Сервира се топъл. Може да се оформя с купичка, която обръщаме в чинията за сервиране.

## **ГАЛЕРИЯ**

![Турски пилаф](turkish-rice-pilaf-01.jpg){: .shadow width="200" height="200" style="max-width: 60%" .normal}
![Турски пилаф](turkish-rice-pilaf-02.jpg){: .shadow width="200" height="200" style="max-width: 60%" .normal}
