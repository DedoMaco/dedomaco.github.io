---
title: Моркови на фурна
date: 2023-09-26 11:00:00 +0300
categories: [Рецепти,Гарнитури]
tags: [рецепта,гарнитура,моркови,фурна,предястие,есен]   # TAG names should always be lowercase
img_path: /assets/img/posts_images/baked-carrots/
image:
  path: baked-carrots-post.jpg
  width: 800
  height: 500
  alt: Запечени моркови на фурна
---

Дойде ли есента, у дома фурната минава на пълен работен ден! От различните запеканки в кухнята започват да се носят чудни аромати, галещи и най-взискателните сетива. Морковите на фурна са лесна и бърза рецепта. Сервирам ги за предястие, поднасям ги и като гарнитура. Аз пък, да ви кажа, си ги хапвам и като основно ядене. Как да не обича човек есента!?

## **ПРОДУКТИ**

| Продукт                    |Количество  |Мярка   |
|:---------------------------|:----------:|:------:|
|Моркови                     |2           |кг.     |
|Слънчогледово олио          |50          |мл.     |
|Червен пипер                |1           |с.л.    |
|Черен пипер                 |1/4         |ч.л.    |
|Босилек - *сушен*           |1           |с.л.    |
|Морска сол - *мляна*        |на вкус     | -      |

## **ТЕХНОЛОГИЯ**

- Измиваме и обелваме морковите.
- Нарязваме ги по дължина на ленти. Не е нужно да бъдат тънки.
- Поставяме ги в дълбока купа, по възможност по-голяма.
- Прибавяме олиото и всички подправки.
- Разбъркваме старателно с ръце.
- В голяма тава, покрита с хартия за печене, разстиламе равномерно вече овкусените моркови.
- Печем в предварително загрята фурна, при температура 230<sup>o</sup>C, с включен вентилатор. Времето за приготвяне е около 40 минути или до получаване на приятен загар.

## **СЕРВИРАНЕ**

Оставяме за 15 минути леко да се охладят. Може като предястие със сиренце или като гарнитура. В случай, че си падате по нестандартните вкусове, пробвайте да овкусите със сусамов тахан.

## **ГАЛЕРИЯ**

![Моркови на фурна](baked-carrots-01.jpg){: .shadow width="200" height="200" style="max-width: 60%" .normal}
