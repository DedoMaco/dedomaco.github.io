---
title: Варени кестени
date: 2023-11-04 13:00:00 +0300
categories: [Рецепти,Разни]
tags: [рецепта,есен,кестени,варени,лесна]   # TAG names should always be lowercase
media_subpath: /assets/img/posts_images/boiled-chestnuts/
image:
  path: boiled-chestnuts-post.jpg
  width: 800
  height: 500
  alt: Така изглеждат сладките кестени в природата
---

Едва ли има по-лесна рецепта за приготвяне на вкусна и питателна храна. Ако купувате кестени от пазара или от плод и зеленчук, съветвам ви да избирате българските, тъй като у нас те много рядко се култивират. Предимно се берат диворастящи ядливи кестени от Стара планина, Беласица и Огражден. Това е гаранция, че не са торени или третирани с различни препарати за растителна защита.

## **ПРОДУКТИ**

| Продукт                    |Количество  |Мярка   |
|:---------------------------|:----------:|:------:|
|Кестени - *ядливи*          |1           |кг.     |
|Вода                        |3           |л.      |

## **ТЕХНОЛОГИЯ**

- Измиваме кестените.
- Поставяме ги в голяма тенджера и наливаме водата.
- Включваме котлона на максимална степен и поставяме плътен похлупак.
- След като заври водата, намаляваме на ниска степен. Не е нужно да ври бурно.
- Времето за приготвяне е между 20 и 40 минути в зависимост от сорта и големината на кестените. След 20 - 25 минути може да извадим кестенче за проба. Не забравяйте да го охладите, под течаща студена вода, преди да го опитате!
- Ако кестените са сварени, отстраняваме тенджерата от котлона и поставяме под течаща студена вода за около минута. По този начин ще прекратим процеса на готвене, а кестените ще останат приятно топли.
- Последна и най-важна стъпка: *"Нападаме кестените!"*

> Тайната на рецептата за варени кестени е:
>
> - **Не** цепим предварително кестените;
> - **Не** поставяме сол във водата, в която варим кестените.
{: .prompt-tip }

## **СЕРВИРАНЕ**

Хапват се докато са топли. Казват, че и студени са вкусни, но у нас няма шанс да оцелеят толкова време.

## **ГАЛЕРИЯ**

![Варени кестени](boiled-chestnuts-01.jpg){: .shadow width="200" height="200" style="max-width: 60%" .normal}
