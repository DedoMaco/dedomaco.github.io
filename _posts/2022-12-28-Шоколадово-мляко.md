---
title: Шоколадово мляко
date: 2022-12-28 11:00:00 +0300
categories: [Рецепти,Напитки]
tags: [рецепта,напитка,шоколад,мляко,какао,шоко]   # TAG names should always be lowercase
media_subpath: /assets/img/posts_images/chocolate-milk/
image:
  path: chocolate-milk-post.jpeg
  width: 800
  height: 500
  alt: Шоколадово мляко или иначе казано - шоко.
---

Кадифена консистенция, сладък вкус, аромат на какао и ванилия - това е ключът към превръщането на една топла напитка в рецитал за небцето и душата. Качеството на съставките тук е от изключително значение. От него зависи изцяло крайният резултат. Внимавайте и с количеството, което ще приготвите. Напитката е доста засищаща и не е трудно да прекалите с консумираното количество.

## **ПРОДУКТИ**

| Продукт                         |Количество  |Мярка   |
|:--------------------------------|:----------:|:------:|
|Прясно мляко 3.6%                |500         |мл.     |
|Телешки желатин                  |10          |гр.     |
|Белгийско какао (масленост 30%)  |20          |гр.     |
|Мед                              |50          |гр.     |
|Ванилия                          |1/2         |фл.     |

## **ТЕХНОЛОГИЯ**

- В малка тенджерка наливаме **студеното** прясно мляко и към него прибавяме желатина. Разбъркваме еднократно и оставяме за 10-15 минути да набъбне.
- Загряваме прясното мляко при постоянно разбъркване до стапяне на желатина. Получава се хомогенна смес. Внимаваме температурата да не надвишава **60<sup>o</sup>C**! Стапянето става и при 40<sup>o</sup>C.
- Сваляме от котлона и прибавяме какаото и меда. Разбъркваме до пълно разтваряне. За по-добро хомогенизиране може да пресипем в празна бутилка с винтова капачка и да разклатим енергично. По този начин ще се получи и трайна пяна.
- Накрая остава само ванилията.

## **СЕРВИРАНЕ**

Топло непосредствено след приготвяне. Може с бисквитка или парченца шоколад. Прибавянето на блокче бял шоколад към напитката, ще поглези допълнително сетивата.

## **ГАЛЕРИЯ**

![Шоколадово мляко](chocolate-milk-04.jpeg){: .shadow width="200" height="200" style="max-width: 60%" .normal}
![Шоколадово мляко](chocolate-milk-01.jpeg){: .shadow width="200" height="200" style="max-width: 60%" .normal}
![Шоколадово мляко](chocolate-milk-03.jpeg){: .shadow width="200" height="200" style="max-width: 60%" .normal}
![Шоколадово мляко](chocolate-milk-02.jpeg){: .shadow width="200" height="200" style="max-width: 60%" .normal}
