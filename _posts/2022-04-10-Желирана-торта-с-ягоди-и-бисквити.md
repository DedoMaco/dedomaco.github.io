---
title: Желирана торта с ягоди и бисквити
date: 2022-04-10 19:30:00 +0300
categories: [Рецепти,Десерти]
tags: [рецепта,десерт,торта,домашен,ягоди,сладко,бисквити,желиран,желатин]     # TAG names should always be lowercase
img_path: /assets/img/posts_images/
image:
  path: strawberry-cake-post.jpg
  width: 800
  height: 500
  alt: Желирана торта с ягоди и бисквити.
---

В класациите за десерти, на първо място често се нареждат желираните торти. Свежи, леки и ароматни. Подходящи са както за летния, така и за зимния сезон. Децата ги обожават, а възрастните с тях често прекаляват.

## **ПРОДУКТИ**

| Продукт          |Количество  |Мярка   |
|:-----------------|:----------:|:------:|
|Прясно мляко      |0.5         |литра   |
|Заквасена сметана |500         |гр.     |
|Бисквити          |1           |пакет   |
|Телешки желатин   |30          |гр.     |
|Мед               |5           |с.л.    |
|Ягоди             |250         |гр.     |
|Сироп от ягоди    |300         |мл.     |
|Ванилия           |1           |пакетче |

## **ТЕХНОЛОГИЯ**

- В малка тенджерка изсипваме **студеното** прясно мляко. Към него прибавяме 25гр. желатин и разбъркваме еднократно. Оставяме за 10-15 минути да набъбне.
- През това време в дълбок съд разбъркваме сметаната с пакетчето ванилия.
- Във форма за торта натрошаваме бисквитките.
- След като желатинът е набъбнал загряваме прясното мляко при постоянно разбъркване до цялостното стапяне на желатиновите кристалчета. Получава се хомогенна смес. Температурата не трябва да надвишава **60<sup>o</sup>C**! Стапянето започва още при 40<sup>o</sup>C. Прибавяме меда и бъркаме до разтваряне.
- Оставяме млякото да се охлади за 5-10 минути и го смесваме със сметаната на малки порции при постоянно разбъркване до получаване на гладка маса. От тази смес използваме около 15 с.л. за да омокрим бисквитките. Леко натискаме с лъжица за да се оплътнят и загладят. Така полученият блат поставяме за 10 минути във фризера.
- Следва изливането на остатъка от млечно сметановата смес. Покриваме с фолио за свежо съхранение и прибираме в хладилник за поне **3 часа**. До тогава изчакваме със следващите стъпки!
- Към 200 мл. студен ягодов сироп прибавяме 5гр. желатин и оставяме за 10 - 15 минути да набъбне. Следва загряване при непрекъснато разбъркване до пълно разтапяне на желатина. Внимаваме отново с температурата!
- Измиваме и почистваме ягодите. Нарязваме ги надлъжно на филийки, които подреждаме върху вече желираната бяла част на тортата. Заливаме с охладения ягодов сироп, покриваме с фолиото за свежо съхранение и прибираме в хладилника за още 3 часа.

## **СЕРВИРАНЕ**

Сервира се студена.

## **ГАЛЕРИЯ**

![Желирана торта с ягоди и бисквити](strawberry-cake-01.jpg){: .shadow width="200" height="200" style="max-width: 60%" .normal}
![Желирана торта с ягоди и бисквити](strawberry-cake-02.jpg){: .shadow width="200" height="200" style="max-width: 60%" .normal}
![Желирана торта с ягоди и бисквити](strawberry-cake-03.jpg){: .shadow width="200" height="200" style="max-width: 60%" .normal}
![Желирана торта с ягоди и бисквити](strawberry-cake-04.jpg){: .shadow width="200" height="200" style="max-width: 60%" .normal}
![Желирана торта с ягоди и бисквити](strawberry-cake-05.jpg){: .shadow width="200" height="200" style="max-width: 60%" .normal}