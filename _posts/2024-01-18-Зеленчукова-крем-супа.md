---
title: Зеленчукова крем супа
date: 2024-01-18 09:55:00 +0300
categories: [Рецепти,Чорби]
tags: [рецепта,зеленчуци,зеленчукова,крем,супа]   # TAG names should always be lowercase
img_path: /assets/img/posts_images/vegetable-cream-soup/
image:
  path: vegetable-cream-soup-post.jpeg
  width: 800
  height: 500
  alt: Рядко ще се случи, детенце да се цупи на купичка със зеленчукова крем супичка.
---

Зеленчуци, зеленчуци и още зеленчуци. Това е, възможно най-лесната и същевременно една от най-вкусните супи. Лека, ароматна и в същото време засища, без да е тежка. Рецептата е подходяща за малки деца и хора с чувствителни стомахчета. За тези, които са на кетогенна диета или така нареченото кето, мога да кажа само едно: *Съжалявам - не става за вас!*

## **ПРОДУКТИ**

| Продукт                    |Количество  |Мярка   |
|:---------------------------|:----------:|:------:|
|Картофи - едри              |2           |бр.     |
|Сладък картоф - едър        |1           |бр.     |
|Грах - пресен замразен      |500         |гр.     |
|Моркови                     |5           |бр.     |
|Тиквички                    |3           |бр.     |
|Пащърнак                    |3           |бр.     |
|Тиква - резен 10/10см       |2           |бр.     |
|Лук                         |1           |глава   |
|Масло                       |100         |гр.     |
|Морска сол                  |35          |гр.     |
|Черен пипер                 |1           |гр.     |
|Вода                        |2           |л.      |

> *Посочените количества на продуктите са за супа с обем от 5 литра! Ако желаете различно количество сега е моментът да нанесете нужните корекции.
{: .prompt-warning }

## **ТЕХНОЛОГИЯ**

- Измиваме и почистваме зеленчуците.
- Поставяме голяма тенджера с тежко дъно на котлона, но **не** включваме загряването.
- Нарязваме зеленчуците на едри кубчета и да ги прехвърляме в тенджерата. Ако ще използваме замразен грах, изчакваме с него.
- Наливаме два литра вода, включваме котлона на максимална мощност и поставяме капака на тенджерата.
- След като заври водата, прибавяме и замразения грах. Изчакваме водата отново да заври и намаляваме котлона на ниска степен, така че да ври спокойно под похлупак. При мен това става при степен 4 от общо 9. Варим половин час.
- Следват солта и черният пипер. Разбъркваме и варим още десет минути.
- Сваляме тенджерата от котлона и изчакваме за десетина минути, за да може зеленчуковият бульон леко да де охлади.
- Започваме внимателно да пасираме, като постепенно увеличаваме оборотите на пасатора, ако разбира се имаме такава опция. Процесът трае до получаване на гладка, хомогенна консистенция.
- Остана да прибавим маслото. Е, сега е моментът.
- Поставяме отново на котлона. Загряваме на една или две степени преди максималната, при постоянно разбъркване, тъй като сега вече има условия супата да загори. Варим още десетина минутки. Супата ще се сгъсти. Ако ви се струва прекалено гъста, можете да прибавите на порции гореща вода, до получаване на желаната консистенция.
- Изключваме котлона и оставяме под похлупак, без да местим тенджерата за поне два часа преди сервиране.

> *За вегани и хора, които са на пост маслото може да се замести със същото количество зехтин.*
{: .prompt-tip }

## **СЕРВИРАНЕ**

Топла, по възможност в по-голяма купичка. За още по-нежна и кремообразна консистенция, може да се прибави готварска сметана.
