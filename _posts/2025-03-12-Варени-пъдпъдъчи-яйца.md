---
title: Варени пъдпъдъчи яйца
date: 2025-03-12 11:00:00 +0300
categories: [Рецепти,Яйца]
tags: [рецепта,яйца,пъдпъдък,пъдпъдъчи,жълтък,белтък,протеини,микроелементи,антиоксиданти,имунитет]     # TAG names should always be lowercase
media_subpath: /assets/img/posts_images/quail-eggs/
image:
  path: quail-eggs-post.jpeg
  width: 800
  height: 500
  alt: Пъдпъдъчите яйца са вкусна и изключително полезна храна.
---

Варените пъдпъдъчи яйца са малка, но мощна хранителна сила, която предлага уникална комбинация от полезни съставки, отличаваща ги от традиционните кокоши яйца. Богати на протеини, витамини и минерали, тези миниатюрни яйца са идеална добавка към балансираната диета, особено за хора, търсещи алтернативи с висока хранителна стойност. В сравнение с кокошите яйца, пъдпъдъчите съдържат повече витамин B12, желязо, манган и магнезий, което ги прави подходящи за поддържане на високи енергийни нива и имунна система във върхова форма. Ниското съдържание на калории и изобилието от антиоксиданти, са сред главните причини тези яйца да са част от перфектната здравословна закуска или допълнение към салати и предястия.

## **ПРОДУКТИ**

| Продукт                    |Количество  |Мярка   |
|:---------------------------|:----------:|:------:|
|Пъдпъдъчи яйца              | 60         |бр.     |
|Вода                        | 3          |л.      |

> *Количествата са примерни! Разбира се, че можете да приготвите по-малко или повече на брой. Просто спазвайте съотношението - на двадесет пъдпъдъчи яйца, поне един литър вода. Целта е, когато поставите яйцата към врящата вода, да не настъпи преохлаждане.*
{: .prompt-tip }

## **ТЕХНОЛОГИЯ**

- Измиваме старателно пъдпъдъчите яйца с топла вода, гъба за миене на съдове и препарат.
- Прехвърляме яйцата в дълбока купа, от която да бъде удобно да бъдат прехвърлени в тенджерата.
- В тенджера с вместимост поне пет литра, наливаме три литра вода.
- Поставяме на котлона и включване на максимална мощност. Поставяме похлупак.
- Изчакваме водата да заври бурно и бързо прехвърляме пъдпъдъчите яйца в тенджерата с врящата вода.
- Включваме таймер за **четири** минути и поставяме капака на тенджерата, за да може водата да заври по-бързо.
- След като изтече времето, веднага поставяме тенджерата в мивката и пускаме студената вода. Охлаждаме за **три** минути.
- Прехвърляме готовите пъдпъдъчи яйца в дълбока купа или поднос.

> *С цел максимално запазване на хранителните вещества, Ви препоръчвам да не преварявате пъдпъдъчите яйца. Три до четири минути са идеалното време за приготвянето им.*
{: .prompt-danger }

## **СЕРВИРАНЕ**

Консумират се леко топли, но може и студени. Идеално допълнение са към зелени салати. Аз често хапвам десетина за закуска.
