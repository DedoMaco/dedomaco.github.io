---
title: Течен шоколад
date: 2022-06-15 22:30:00 +0300
img_path: /assets/img/posts_images/
categories: [Рецепти,Десерти]
img_path: /assets/img/posts_images/chocolate/
tags: [рецепта,десерт,шоколад,сладко,какао,домашен]     # TAG names should always be lowercase
---

Смисълът на шоколада е в какаото, а не в захарта! Именно поради тази причина в рецептата използвам пчелен мед, а не бяла или кафява кристална захар. Получава се течен шоколад с наситен какаов вкус и дълготраен послевкус. Предпочитам белгийско какао с висока масленост. Другата ключова съставка на течния шоколад е пчелният мед. Колкото по-високо е съдържанието на восък в него, толкова по-приятен ще бъде крайният резултат за небцето.

## **ПРОДУКТИ**

| Продукт          |Количество  |Мярка |
|:-----------------|:----------:|:----:|
|Какао             |90          |гр.   |
|Какаово масло     |60          |гр.   |
|Кокосово масло    |30          |гр.   |
|Сухо мляко        |30          |гр.   |
|Мед               |200         |гр.   |
|Вода              |40          |гр.   |
|Канела            |0.5         |гр.   |
|Ванилия           |1/2         |фл.   |
|Ром есенция       |2-3         |капки |

> По този начин ще получим течен шоколад със съдържание на какао 20%.

## **ТЕХНОЛОГИЯ**

* В съд от алпака разтапяме маслата при загряване на ниска степен на котлона (Например 2 от общо 8 степени). Важно е температурата да не превишава 50<sup>o</sup>C.
* Прибавяме меда и бъркаме докато се втечни.
* Разтваряме сухото мляко във топла вода и прибавяме на порции към горната смес при непрекъснато разбъркване до пълно емулгиране.
* Ред е на какаото. Отново на порции при непрекъснато разбъркване, докато се получи гладка лъскава и хомогенна маса.
* Сваляме от котлона и оставяме сместа да се охлади за 5 минути.
* Прибавяме канела, есенция ром и ванилия. Разбъркваме за още 3 - 5 минути.
* Изливаме сместа в бурканчета или каквото ни е удобно докато е **топла!**

> Ако желаем да постигнем лешников аромат, може да добавим 1 - 2 супени лъжици лешников тахан, според желания интензитет.

## **СЕРВИРАНЕ**

Охладен или топъл.

## **ГАЛЕРИЯ**

![Течен шоколад](chocolate-01.jpg){: .shadow width="200" height="200" style="max-width: 60%" .normal}
![Течен шоколад](chocolate-02.jpg){: .shadow width="200" height="200" style="max-width: 60%" .normal}
