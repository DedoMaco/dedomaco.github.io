---
title: Печена тиква с ябълки
date: 2025-02-02 11:00:00 +0300
categories: [Рецепти,Десерти]
tags: [рецепта,сладко,тиква,есен,зима,ябълки,фурна,десерт,канела]   # TAG names should always be lowercase
media_subpath: /assets/img/posts_images/baked-pumpkin/
image:
  path: baked-pumpkin-post.jpeg
  width: 800
  height: 500
  alt: Нещо като тиквеник, но без корите за баница.
---

Ако има едно нещо на което да не мога да устоя, то това е печената тиква. Без значение, дали е натурална или е включена в десерт, поднесат ли ми я на софрата - омитам всичко до трохата!

## **ПРОДУКТИ**

| Продукт                    |Количество  |Мярка   |
|:---------------------------|:----------:|:------:|
|Тиква                       |1           |кг.     |
|Ябълки                      |1           |кг.     |
|Захар                       |3           |с.л.    |
|Масло                       |50          |гр      |
|Грис - пшеничен             |4           |с.л.    |
|Канела на прах              |на вкус     | -      |
|Джинджифил - на прах        |на вкус     | -      |

## **ТЕХНОЛОГИЯ**

- Почистваме тиквата от кората и семките.
- Обелваме и Почистваме ябълките.
- Рендосваме тиквата и ябълките и ги прехвърляме в съд с вместимост поне пет литра.
- Поръсваме с 2 с.л. захар, канела, 3 с.л. грис и джинджифил.
- Разбъркваме старателно.
- В голяма тава постиламе хартия за печене и намазваме с масло.
- Поръсваме равномерно с останалите 1 с.л захар и 1 с.л грис.
- Разстиламе равномерно рендосаната и овкусена плодова смес.
- Нарязваме останалото масло на тънки парченца и разпределяме равномерно по повърхността.
- Поставяме тавата, в долната една трета на предварително загрята фурна, при температура 230<sup>o</sup>C с включен вентилатор.
- След пет минути намаляваме температурата на 200<sup>o</sup>C и печем така в продължение на един час.
- С цел получаване на карамелен загар, следват пет минути на двоен грил.
- Готово!

## **СЕРВИРАНЕ**

Въпреки неустоимия аромат, препоръчвам да проявите търпение и да не се нахвърляте на горещия десерт. По-приятен е, когато се охлади. Можете, да поднесете с топка сметанов сладолед. Аз обичам да го ям направо от тавата и то с *голямата* лъжица!
