---
title: Празнична питка Слънце
date: 2025-01-06 07:00:00 +0300
categories: [Рецепти,Хляб]
tags: [рецепта,хляб,питка,слънце,тесто,погача,домашен,зърнени,празник,коледа]     # TAG names should always be lowercase
media_subpath: /assets/img/posts_images/festive-bread/
image:
  path: festive-bread-post.jpeg
  width: 800
  height: 500
  alt: Празнична питка Слънце по рецепта на баба Данче.
---

Замирише ли у нас от фурната на печено тесто, едно е сигурно - Празник е! Няма Коледа, Нова година, Йорданов ден или Иванов ден без присъствието на празничната питка Слънце на баба Данче на нашата трапеза. Големи комати, пухкава средичка и хрупкава коричка. Идеална е и за ритуала питка с късмети. На пръв поглед рецептата изглежда дълга и трудна, но направите ли я веднъж, ще се уверите, че не е нещо кой знае колко сложно.

## **ПРОДУКТИ**

| Продукт                    |Количество  |Мярка   |
|:---------------------------|:----------:|:------:|
|Брашно тип 500              |~800        |гр.     |
|Кисело мляко или [Кефир](https://dedomaco.github.io/posts/%D0%9A%D0%B5%D1%84%D0%B8%D1%80/) |200         |гр.     |
|Прясно мляко                |200         |гр.     |
|Яйца                        |2           |бр.     |
|Слънчогледово олио          |3           |с.л.    |
|Слънчогледово олио за намазване |~70     |мл.     |
|Мая - жива                  |1/2         |пакетче |
|Захар                       |1           |ч.л.    |
|Сода за хляб                |1           |ч.л.    |
|Сол                         |1           |ч.л.    |

> *Работи се в затоплено помещение - 25<sup>o</sup>C!*
{: .prompt-danger }

> *Количеството брашно може да варира! Възможно е както да остане, така и да се наложи прибавяне на допълнително количество, ако при първото замесване тестото лепне.*
{: .prompt-info }

## **ТЕХНОЛОГИЯ**

- Затопляме прясното до около 40 - 45<sup>o</sup>C.
- Задължително пресяваме брашното.
- В голяма купа смесваме затопленото мляко с маята и захарта. Бъркаме леко докато се разтворят.
- Прибавяме постепенно, при постоянно разбъркване, около 5 - 6 лъжици от пресятото брашно. Оставяме да престои, докато започне да се надига.
- В отделен съд, с вместимост поне 500мл., смесваме киселото мляко/кефир със содата за хляб.
- От едното яйце отделяме жълтъкът. Смесваме го в малка съдинка с една супена лъжица олио. Тази смес ще ни бъде необходим в по-късен етап за намазване на питката, преди поставяне във фурната за печене.
- Към набъбналата вече смес с мляко, мая и захар, започваме да добавяме яйцето плюс останалия белтък, солта, две супени лъжици олио и сместа от кисело мляко със сода.
- На порции започваме да прибавяме от пресятото брашно при постоянно разбъркване до получаване на меко тесто. В купата задължително ще остане от пресятото брашно!
- Поставяме мекото тесто на плот поръсен с пресятото брашно. Започваме да месим. Осем до десет минути месене, са достатъчни за получаване на хубаво тесто.
- Купата, в която първоначално сме замесили тестото, се намазваме с олио. Поставяме вътре замесеното тесто, което също намазваме с олио. Покриваме купата с фолио за свежо съхранение и кърпа. Оставяме на топло, в близост до радиатор или над над купа с топла вода, за да втасва. Изчакваме до удвояване на обема. Обикновено този етап отнема 30 до 40 минути в зависимост от температурата в помещението.
- Отново премесваме тестото. Този път пет до шест минути са достатъчни. От тук насетне брашно **не** се добавя! Ако тестото лепне, мажем плота с олио. При добре втасало тесто, при месене ще се чува пукане на въздушните мехури. Тестото ще възстанови първоначалния обем преди втасването.
- Разделяме тестото на осем, равни по размер топки. Всяка топка се намазва с олио.
- Намазваме добре плота с олио и разстиламе първата топка. Ще се получи дебела палачинка с диаметър около 20 сантиметра, чиято повърхност намазваме с олио. Върху нея, разстиламе втората топка като се стремим леко да се увеличава диаметърът на палачинката. Намазваме повърхността с олио. Повтаряме стъпките до получаване на осем слоя. След четвъртата топка, може да се наблюдава разкъсване. Това е нормално. Разстилането правим с ръце. Не използваме точилка! Краен диаметър на осемслойната палачинка - 50см.
- Завиваме осемслойната палачинка на руло. Намазваме я с олио.
- Режем рулото на триъгълни парчета. В тясната част дебелината е около един пръст.
- В тава с диаметър тридесет сантиметра, поставяме хартия за печене и намазваме с олио.
- В центъра се поставят двете крайчета на рулото. Около тях редим останалите парчета под формата на лъчи с тясната страна към центъра, на равно разстояние едно от друго. Парчетата се поставят изправени!
- Ако ще поставяме късмети, сега е моментът!
- Оставяме питката на топло за второ втасване, без да я завиваме. Необходимо време - около 15 минути.
- Намазваме горната част на всяко парче със сместа от жълтък и олио.
- Поставяме в долната една трета на **студена** фурна. При мен това е второто ниво от долу нагоре. Включваме загряването. Печем при температура 185<sup>o</sup>C и **изключен** вентилатор. Времето за печене отнема от 45 минути до един час. През първите 25 минути фурната **не** се отваря! В противен случай, питката може да спадне. За края на печенето се ориентираме по цвета на коричката - златисто кафява. Вътрешността проверяваме с помощта на дървено шишче. При пробождане не трябва да залепва тесто по него. В случай че има риск коричката да прегори до изпичане на вътрешността, покриваме питката с алуминиево фолио.
- Изваждаме питката от фурната и мажем коричката с вода.
- Покриваме с памучна кърпа и оставяме така за около 15 минути.
- Задължително вадим от тавата и завиваме с памучна кърпа.
- Най-сетне! Питката е готова. 

## **СЕРВИРАНЕ**

Топла или студена, прясно опечена или на следващ ден, няма начин да не я изядем!

## **ГАЛЕРИЯ**

![Празнична питка Слънце по рецепта на баба Данче](festive-bread-01.jpg){: .shadow width="200" height="200" style="max-width: 60%" .normal}
![Празнична питка Слънце по рецепта на баба Данче](festive-bread-02.jpg){: .shadow width="200" height="200" style="max-width: 60%" .normal}
![Празнична питка Слънце по рецепта на баба Данче](festive-bread-03.jpg){: .shadow width="200" height="200" style="max-width: 60%" .normal}
![Празнична питка Слънце по рецепта на баба Данче](festive-bread-04.jpg){: .shadow width="200" height="200" style="max-width: 60%" .normal}
![Празнична питка Слънце по рецепта на баба Данче](festive-bread-05.jpg){: .shadow width="200" height="200" style="max-width: 60%" .normal}
![Празнична питка Слънце по рецепта на баба Данче](festive-bread-06.jpg){: .shadow width="200" height="200" style="max-width: 60%" .normal}
![Празнична питка Слънце по рецепта на баба Данче](festive-bread-07.jpg){: .shadow width="200" height="200" style="max-width: 60%" .normal}
![Празнична питка Слънце по рецепта на баба Данче](festive-bread-08.jpg){: .shadow width="200" height="200" style="max-width: 60%" .normal}
![Празнична питка Слънце по рецепта на баба Данче](festive-bread-09.jpg){: .shadow width="200" height="200" style="max-width: 60%" .normal}
![Празнична питка Слънце по рецепта на баба Данче](festive-bread-10.jpg){: .shadow width="200" height="200" style="max-width: 60%" .normal}
![Празнична питка Слънце по рецепта на баба Данче](festive-bread-11.jpg){: .shadow width="200" height="200" style="max-width: 60%" .normal}
