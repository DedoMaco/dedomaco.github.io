---
title: Застроена зеленчукова чорба
date: 2025-03-01 8:30:00 +0300
categories: [Рецепти,Чорби,Българска кухня]
tags: [рецепта,чорба,супа,зеленчуци,застроена,застройка,възстановяване,умора,преумора]     # TAG names should always be lowercase
media_subpath: /assets/img/posts_images/vegetable-soup/
image:
  path: temp-post.jpg
  width: 800
  height: 500
  alt: Идеалната храна за бързо оздравяване и възстановяване!
---

Зеленчуковата супа е не само вкусно, но и изключително полезно ястие, което играе ключова роля в периодите на преумора или при възстановяване от болест. Богатата на витамини и минерали храна, подпомага имунната система и осигурява необходимата енергия за възстановяване. За да се постигне висококачествен бульон, е важно в рецептата да се включат поне пет различни зеленчука, което не само подобрява вкуса, но и увеличава хранителната стойност. Така супата става истински целебен еликсир, подходящ за всеки, който се стреми към балансирано и здравословно хранене. Наличието на яйца и кисело мляко, не само обогатява вкуса, но и прави чорбата още по-хранителна, благодарение на допълнителните протеини, витамини и млечно-кисели бактерии, които подобряват храносмилането и общото здраве.

## **ПРОДУКТИ**

| Продукт                    |Количество  |Мярка   |
|:---------------------------|:----------:|:------:|
|Картофи                     |2           |бр.     |
|Тиквички                    |2           |бр.     |
|Моркови                     |2           |бр.     |
|Глава лук                   |2           |бр.     |
|Корен пащърнак              |2           |бр.     |
|Корен магданоз              |2           |бр      |
|Фиде                        |2           |топки   |
|Яйца                        |3           |бр.     |
|Кисело мляко                |200         |гр.     |
|Масло                       |50          |гр.     |
|Черен пипер                 |на вкус     | -      |
|Морска сол                  |15          |гр.     |
|Вода                        |1.5         |л.      |

## **ТЕХНОЛОГИЯ**

- Измиваме и почистваме зеленчуците.
- Картофите и тиквичките нарязваме на кубчета.
- Морковите, корените от пащърнак и корените от магданоз нарязваме на колелца.
- Лукът режем възможно най-ситно.
- Прехвърляме зеленчуците в тенджера с вместимост поне четири литра.
- Наливаме водата, поставяме похлупак и включваме котлона на максимална степен.
- След като заври, намаляваме котлона, така че да ври спокойно.
- След 15 минути прибавяме сол и черен пипер. Разбъркваме.
- Варим още 20 минути.
- Махаме капака на тенджерата и усилваме котлона на максимална степен.
- Стискаме силно топките фиде в юмрук /една по една/ и прибавяме към бульона. Варим **не** повече от три минути.
- Сваляме от котлона. В случай, че поставяте тенджерата на каменен плот, подложете кърпа. В противен случай рискувате да спукате плота.
- Прибавяме маслото и разбъркваме до стапяне.
- Оставяме тенджерата да се охлажда за десет до петнадесет минути. Не поставяме похлупака. През това време приготвяме застройката.
- В дълбока купа разбъркваме яйцата /разбира се без черупките/ с киселото мляко до хомогенна смес. Най-добре се получава, с така наречената тел за разбиване на яйца.
- Започваме да прехвърляме на **малки** порции, с помощта на черпак, от топлия бульон към яйчната смес при **постоянно** разбъркване, докато прехвърлим поне две трети от бульона.
- Застроената чорба **не** се връща обратно на котлона! Също така, **не** поставяме капака на тенджерата. В противен случай, чорбата ще се **пресече**!
- На следващия ден можем спокойно да претопляме на котлон, без риск от пресичане.

## **СЕРВИРАНЕ**

Сервира се топла, но не и гореща. Може да овкусим с прясно нарязан магданоз или копър.
