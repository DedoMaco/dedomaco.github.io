---
title: Макарони на фурна
date: 2021-10-04 09:45:00 +0300
categories: [Рецепти,Десерти]
tags: [рецепта,десерт,макарони,фурна,домашен,сладко,зърнени]   # TAG names should always be lowercase
img_path: /assets/img/posts_images/sweet-pasta/
image:
  path: sweet-pasta-post.jpg
  width: 800
  height: 500
  alt: Макарони на фурна - ядеш и ревеш.
---

Ето това е десертът, който трябва да бъде забранен със закон! Правя го рядко, защото седнат ли дечурлигата пред тавата с лъжица в ръка... Ооо, няма спиране! Обожавам комбинацията от мека и сочна средичка с карамелизирана и хрупкава коричка. Както се казва - *"Ядеш и ревеш!"*

## **ПРОДУКТИ**

| Продукт                    |Количество  |Мярка   |
|:---------------------------|:----------:|:------:|
|Макарони *"Penne Rigate"*   |500         |гр.     |
|Прясно мляко                |1           |л.      |
|Яйца                        |4           |бр.     |
|Захар                       |250         |гр .    |
|Сирене *"обезсолено"*       |250         |гр.     |
|Масло                       |75          |гр.     |
|Ванилена захар              |2           |пак.    |
|Сол                         |50          |гр.     |

## **ТЕХНОЛОГИЯ**

- В голяма тенджера наливаме 5л. вода с 50гр. сол. Изчакваме да заври бурно водата и прибавяме макароните. През първата минута разбъркваме. Това се прави с цел да предотвратим слепване на макароните. Варим 2 минути по-малко от указаното минимално време на пакета. След като макароните са сварени ги отцеждаме добре от водата.
- В купа разбиваме яйцата, прясното мляко и захарта. След това към тази смес добавяме ванилиите и натрошеното сирене. Разбъркваме добре.
- В тава изсипваме отцедените макарони, добавяме към тях яйчената смес и нарязваме маслото на малки парченца, като ги разпределяме равномерно в тавата.
- Печем в предварително загрята на 200<sup>o</sup>C фурна. След 10 минути намаляваме на 180<sup>o</sup>C. Времето необходимо за приготвяне е около 50 минути. Следват 10 минути на грил при температура 200<sup>o</sup>C. Това е ключовият момент, в който макароните получават златист загар и карамелена коричка.

## **СЕРВИРАНЕ**

Сервират се леко топли. Но и на студени не им се мръщят.

## **ГАЛЕРИЯ**

![Макарони на фурна](sweet-pasta-01.jpg){: .shadow width="200" height="200" style="max-width: 60%" .normal}
![Макарони на фурна](sweet-pasta-02.jpg){: .shadow width="200" height="200" style="max-width: 60%" .normal}
![Макарони на фурна](sweet-pasta-03.jpg){: .shadow width="200" height="200" style="max-width: 60%" .normal}
