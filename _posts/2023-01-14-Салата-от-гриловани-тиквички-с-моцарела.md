---
title: Салата от гриловани тиквички с моцарела
date: 2023-01-14 09:45:00 +0300
categories: [Рецепти,Салати]
tags: [рецепта,салата,домати,тиквички,грил,моцарела,спанак]   # TAG names should always be lowercase
img_path: /assets/img/posts_images/
image:
  path: grilled-zucchini-salad-with-mozzarella-post
  width: 800
  height: 500
  alt: Грилованите зеленчуци придават допълнителен аромат
---

Ето как една проста рецепта може да се превърне в нещо специално. Достатъчно е само да метнем на грила няколко резенчета тиквичка и се понася аромат, мамещ сетивата. Изпълнението не е сложно, но крайният резултат е салата, с висока хранителна стойност, богата на витамини и минерали.

## **ПРОДУКТИ**

| Продукт                    |Количество  |Мярка   |
|:---------------------------|:----------:|:------:|
|Домат                       |1           |бр.     |
|Тиквичка                    |1           |бр.     |
|Моцарела                    |1           |топка   |
|Спанак - пресен             |20          |листа   |
|Босилек - пресен            |10          |листа   |
|Копър - пресен              |1-2         |щипки   |
|Каперси                     |10          |бр.     |
|Сос песто                   |1           |ч.л.    |
|Зехтин                      |10          |мл.     |
|Оцет                        |5           |мл.     |
|Морска сол - мляна          |1           |гр.     |
|Орехи                       |10          |гр.     |

## **ТЕХНОЛОГИЯ**

- Нарязваме на колелца тиквичката и поставяме на грил или оребрен тиган. Ако използваме тиган, включваме котлона на максимална степен. Печем до появата на добре оформени черни ивици и от двете страни. След това ги поставяме в купа, където ги овалваме в ситно нарязан копър със сол, оцет и зехтин.
- Премахваме люспата на домата и го нарязваме на колелца.
- Моцарелата също нарязваме на колелца.
- Подреждаме в голяма чиния, като застъпваме частично в следната последователност: колелце домат, две или три колелца тиквички, в зависимост от диаметъра, едно колелце моцарела, лист босилек и отново докато получим желаното количество и обем. Може да редим в кръг, може и диагонално по права линия. Върху колелцата моцарела поставяме каперсите.
- В единя край на чинията подреждаме смес от пресни листа спанак и босилек, а в другия край поставяме ореховите ядки.
- Остана само дресингът. Зехтин, сос песто и... Готово!

## **СЕРВИРАНЕ**

Веднага след приготвянето за максимална свежест. Голяма бяла чиния придава допълнителен контраст.

## **ГАЛЕРИЯ**

![Салата от гриловани тиквички с моцарела](grilled-zucchini-salad-with-mozzarella-01.jpg){: .shadow width="200" height="200" style="max-width: 60%" .normal}
![Салата от гриловани тиквички с моцарела](grilled-zucchini-salad-with-mozzarella-02.jpg){: .shadow width="200" height="200" style="max-width: 60%" .normal}
![Салата от гриловани тиквички с моцарела](grilled-zucchini-salad-with-mozzarella-03.jpg){: .shadow width="200" height="200" style="max-width: 60%" .normal}
![Салата от гриловани тиквички с моцарела](grilled-zucchini-salad-with-mozzarella-04.jpg){: .shadow width="200" height="200" style="max-width: 60%" .normal}