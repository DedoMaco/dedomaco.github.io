---
title: Маринован пачи крак
date: 2024-07-21 16:30:00 +0300
categories: [Рецепти,Предястия,Гарнитури]
tags: [рецепта,гъби,пачи крак,марината,постно,веган]     # TAG names should always be lowercase
media_subpath: /assets/img/posts_images/chanterelle/
image:
  path: chanterelle-post.jpeg
  width: 800
  height: 500
  alt: Маринованият пачи крак, е като заря от аромати!
---

След проливния дъждец, в топъл летен ден, литвам с кошницата като *Супермен*. На краката гумени ботуши аз нахлузвам и по горските баири зататрузвам. Ако ли пък не намеря пачи крак... То се знае, че ще има *крàчи пак*! Рецептата за маринован пачи крак, отнема буквално десет минути, а продуктите се броят на пръсти.

## **ПРОДУКТИ**

| Продукт                    |Количество  |Мярка   |
|:---------------------------|:----------:|:------:|
|Пачи крак - *пресен*        |1           |кг.     |
|Зехтин                      |3           |с.л.    |
|Оцет                        |2           |с.л.    |
|Пчелен мед                  |1           |с.л.    |
|Чесън                       |2           |скилидки|
|Морска сол - *мляна*        |на вкус     | -      |

## **ТЕХНОЛОГИЯ**

- Почистваме и измиваме пачия крак.
- В тенджера кипваме три литра вода с десет грама сол.
- Бланшираме гъбите за две минути.
- Прецеждаме през метална цедка (гевгир) и изплакваме със студена вода.
- Оставяме пачия крак за пет минути да се отцеди, след което на порции стискаме в ръка, за да отделим излишната вода.
- Прехвърляме гъбките в дълбока купа и заливаме със зехтин, оцет, и мед. Прибавяме прекаран през преса чесън, поръсваме със сол и разбъркваме добре.
- Оставяме така за поне един час в хладилник.

## **СЕРВИРАНЕ**

Като предястие или гарнитура. Може да се поръси с малко черен пипер.
