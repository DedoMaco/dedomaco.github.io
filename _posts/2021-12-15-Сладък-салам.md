---
title: Сладък салам
date: 2021-12-15 19:30:00 +0300
categories: [Рецепти,Десерти]
tags: [рецепта,десерт,салам,домашен,бисквити,сладко,селско]   # TAG names should always be lowercase
media_subpath: /assets/img/posts_images/sweet-salami/
image:
  path: sweet-salami-post.jpg
  width: 800
  height: 500
  alt: Сладък салам
---

Чуя ли за сладък салам, веднага се сещам за селския живот и за селските събори. Когато бях дете, а баба беше още млада, честичко ни го правеше. За съжаление нямам нейната селска рецепта, но и тази модификация добре ми пасва на небцето. Осъвременена - но в никакъв случай не и окепазена!

## **ПРОДУКТИ**

| Продукт              |Количество  |Мярка   |
|:---------------------|:----------:|:------:|
|Обикновени бисквити   |200         |гр.     |
|Прясно мляко          |100         |мл.     |
|Шоколад               |50          |гр.     |
|Какао                 |4           |с.л.    |
|Краве масло           |50          |гр.     |
|Какаово масло         |50          |гр.     |
|Кокосово масло        |15          |гр.     |
|Стафиди               |2/3         |каф. ч. |
|Сини сливи - *сушени* |1/3         |каф. ч. |
|Фурми ирански         |10          |броя    |
|Портокалови кори      |1/3         |каф. ч. |
|Локум                 |140         |гр.     |
|Ром                   |1           |с.л.    |
|Захар                 |110         |гр.     |
|Пудра захар           |50          |гр.     |
|Ванилия               |1           |пакетче |

## **ТЕХНОЛОГИЯ**

- Начупваме с ръце бисквитите на дребни парчета. Нарязваме портокаловите кори, сливите, обелените фурми и локума на кубчета и ги добавяме заедно със стафидите към натрошените бисквити.
- В малка тенджера затопляме прясното мляко, след което към него добавяме краве масло, какаово масло, кокосово масло, какао, захар и шоколад. Бъркаме непрекъснато, за да се получи хомогенна смес.
- Сваляме сместа от котлона. Оставяме за десетина минути да се охлади и прибавяме рома и ванилията. Изсипваме върху бисквитите и размесваме добре с ръка. Оставяме готовата смес за 10-15 минути на страна.
- Разпределяме сместа върху алуминиево фолио по дължина и оформяме сладкия салам. Може да оформим два по-тънки салама, или един по-дебел. Завиваме го старателно в алуминиево фолио и го поставяме в хладилника за поне два часа. Ако бързаме, може да го сложим във фризера за поне един час.
- Преди сервиране, развиваме и овалваме в пудра захар. Това е моментът в който сладкият салам добива вид на истински салам от едно време.

## **СЕРВИРАНЕ**

Сервира се охладен, нарязан на дебели колелца.

## **ГАЛЕРИЯ**

![Сладък салам](sweet-salami-01.jpg){: .shadow width="200" height="200" style="max-width: 60%" .normal}
![Сладък салам](sweet-salami-02.jpg){: .shadow width="200" height="200" style="max-width: 60%" .normal}
![Сладък салам](sweet-salami-03.jpg){: .shadow width="200" height="200" style="max-width: 60%" .normal}
![Сладък салам](sweet-salami-04.jpg){: .shadow width="200" height="200" style="max-width: 60%" .normal}
