---
title: Императорски ориз
date: 2023-11-17 05:00:00 +0300
categories: [Рецепти,Екзотика]
tags: [рецепта,гарнитура,ориз,императорски,солено,зърнени,постно]   # TAG names should always be lowercase
media_subpath: /assets/img/posts_images/black-rice/
image:
  path: black-rice-post.jpg
  width: 800
  height: 500
  alt: Императорският ориз, наричан още черен ориз - всъщност... е лилав.
---

За случаите, в които сте на вълна екзотика или ви се хапва ориз с наситен и интензивен аромат, императорският ориз е сигурен ход. Добре е да знаем, че императорски ориз и див ориз са две съвсем различни неща, тъй като често се бъркат. Дори от ботаническа гледна точка двете растения са от различен род.

## **ПРОДУКТИ**

| Продукт                    |Количество  |Мярка   |
|:---------------------------|:----------:|:------:|
|Императорски ориз           |500         |гр.     |
|Вода                        |1           |л.      |
|Морска сол                  |10          |гр.     |

## **ТЕХНОЛОГИЯ**

- Измиваме императорския ориз под течаща студена вода.
- Прехвърляме го в дълбока купа и заливаме с два литра студена вода.
- Оставяме да кисне за 6-8 часа или иначе казано - за една нощ.
- Отново изплакваме под течаща студена вода и оставяме да се отцеди.
- Прехвърляме императорския ориз в дълбока тенджера с тежко дъно, наливаме един литър вода и прибавяме солта.
- Включваме котлона на максимална мощност и изчакваме водата да заври.
- Поставяме плътен похлупак и намаляваме мощността на котлона, така че оризът леко да къкри. При мен това става при 2-ра степен на котлона от общо 9. Оставяме така за 40 минути. **Не** отваряме и **не** разбъркваме!
- Изключваме котлона. Тенджерата остава за още 30 минути без да я местим. Отново **не** отваряме и **не** разбъркваме!
- Сега вече може да отворим капака. Разбъркваме нежно с голяма вилица. Движенията са от периферията към центъра.

## **СЕРВИРАНЕ**

Сервира се топъл, като гарнитура. Прекрасно допълнение към императорския ориз е лъжичка разтопено [Гхи](https://dedomaco.github.io/posts/Избистрено-масло-Гхи/) или зехтин.
