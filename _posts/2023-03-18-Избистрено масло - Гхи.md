---
title: Избистрено масло - Гхи
date: 2023-03-18 21:30:00 +0300
categories: [Рецепти,Екзотика]
tags: [рецепта,дресинг,масло,гхи,домашно,пречистено,избистрено,индийско]   # TAG names should always be lowercase
img_path: /assets/img/posts_images/ghee/
image:
  path: ghee-post.jpg
  width: 800
  height: 500
  alt: Избистреното краве масло е известно по света като Гхи.
---

Като дете много обичах да наблюдавам как баба избистряше домашното козе масло. Тогава още не бях чувал за гхи, а и светът не беше толкова побъркан на тема *"здравословно"* хранене. Единственото което знаех е, че по този начин маслото трае по-дълго и не е нужно да се съхранява в хладилник. Питам се обаче, след като oще не се беше пръкнал Интернет, *"Откъде ли баба е научила за тази техника?"*
Рецептата, която ще Ви споделя, не просто подобрява трайността на маслото. Много по-важен е фактът, че в гхи са отстранени водата и остатъците от млечни протеини. Именно поради тази причина, при загряване на избистреното масло, дори и при висока температура, няма да се получават загар и овъгляване на протеините, нормално присъстващи в кравето масло. Резултатът, е храна със значително по-високо качеството.

## **ПРОДУКТИ**

| Продукт                    |Количество  |Мярка   |
|:---------------------------|:----------:|:------:|
|Краве масло                 |500         |гр.     |
|Вода                        |10          |гр.     |

## **ТЕХНОЛОГИЯ**

- В дълбок съд с **тежко** дъно поставяме маслото и включваме котлона на средна степен. При мен това става на 5-а степен от общо 9.
- След като се разтопи масълцето, **намаляваме** на по-ниска степен. При мен това е 3-та степен. Важно е, маслото да къкри леко, а не да ври бурно.

> **Внимание!** <br>
> Важно е процесът да се извършва при ниска степен на загряване! <br>
> Високата температура, ще доведе до промяна на цвета от кехлибарен към кафяв, което е недопустимо и е съпроводено със значително влошаване на качеството на крайния продукт.
{: .prompt-warning }

- Покриваме с прегъната на два ката марля, която захващаме с метални щипки. По този начин водата ще може да се изпарява свободно, а работното място ще остане незасегнато от маслените пръски. Оставяме на котлона до изпаряване на водата и до ясно разслояване на три слоя (утайка, кехлибарена мазнина и пяна). За половин килограм краве масло, обикновено това трае около 60 минути. Имайте предвид, че времето варира значително в зависимост от диаметъра на използвания съд, от температурата и най-вече от качеството на изходния продукт. Има две неща, които ни подсказват, че е време да преминем към следващия етап:

  1. Звукът, който се чува от съдинката, преминава от *"тежко бълбукане"* в нещо като *"цвърчене"*;
  2. Средният слой става прозрачен, така че ще можем вече да виждаме най-долния слой от утаен белтък.

- Леко разгръщаме марлята в единя край и добавяме две чаени лъжички вода със стайна температура. Покриваме обратно и продължаваме процеса на загряване за още около 15 минути.
- Изключваме котлона и оставяме така за половин час.
- Следва внимателно прецеждане през марля прегъната на четири ката, която захващаме с ластик за стъклен буркан. Важно е, изливането да става бавно, на тънка струя и последните 1 до 2 супени лъжици да си останат в металния съд. Те обикновено съдържат смес от гхи и фина утайка, която не желаем да попадне в буркана.
- Изчакваме избистреното масло да се охлади поне един час и тогава поставяме капака.

Описанието стана дълго, но след като го направите един път ще разберете, че няма нищо сложно. Просто спазвайте най-важните моменти:

1. Съд с тежко дъно;
2. Нивото да не надвишава 1/3 от обема на съда;
3. Продължително загрявайте при ниска степен на котлона за да не допуснете потъмняване на мазнината;
4. Прибавяйте вода в края за да сгъстите каймака;
5. Прецеждайте бавно, като внимавате утайката да не попада в стъкления буркан.

> **Пазете очите!**<br>
> В процеса на загряване мазнината честичко ще пръска! Затова поставяме марля върху съда, който загряваме на котлона.
{: .prompt-danger }

## **ПРИЛОЖЕНИЕ**

- Гхи е прекрасна мазнина за пържене или сотиране;
- Обичам да го добавям в последния етап, когато приготвям крем супи, за допълнителен аромат;
- В омлети и яйца на очи е гхи е просто незаменима мазнина;
- Перфектен избор е, ако приготвяме морски деликатеси, като скариди на тиган;
- Идеално пасва на всякакви сладки и соленки;

Иначе казано: *"Ако в една рецепта пише краве масло - заменяйте спокойно с гхи!"*

## **СЪХРАНЕНИЕ**

Гхи може да се съхранява при стайна температура в продължение на месеци, но аз предпочитам да си го държа в хладилника.

## **ГАЛЕРИЯ**

![Избистрено масло - Гхи](ghee-01.jpg){: .shadow width="200" height="200" style="max-width: 60%" .normal}
![Избистрено масло - Гхи](ghee-02.jpg){: .shadow width="200" height="200" style="max-width: 60%" .normal}
![Избистрено масло - Гхи](ghee-03.jpg){: .shadow width="200" height="200" style="max-width: 60%" .normal}
![Избистрено масло - Гхи](ghee-04.jpg){: .shadow width="200" height="200" style="max-width: 60%" .normal}
![Избистрено масло - Гхи](ghee-05.jpg){: .shadow width="200" height="200" style="max-width: 60%" .normal}
![Избистрено масло - Гхи](ghee-06.jpg){: .shadow width="200" height="200" style="max-width: 60%" .normal}
![Избистрено масло - Гхи](ghee-post-a.jpg){: .shadow width="200" height="200" style="max-width: 60%" .normal}
