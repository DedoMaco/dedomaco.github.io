---
title: Веган бонбони
date: 2023-03-12 13:30:00 +0300
categories: [Рецепти,Десерти]
tags: [рецепта, сладко, бонбон, десерт, веган, калорично, планина, зима]   # TAG names should always be lowercase
media_subpath: /assets/img/posts_images/vegan-bonbons/
image:
  path: vegan-bonbons-post.jpg
  width: 800
  height: 500
  alt: Веган бонбоните са идеален източник на енергия
---

Обичам планината! За един продължителен преход е много важно да разполагам с качествен източник на енергия. Необходимо е той да бъде компактен, траен и калоричен. Различното в моята рецепта, е наличието на морска сол. Помага ми за възстановяването на водно-солевия баланс след обилното изпотяване. Рецептата, която ползвам е подбрана по начин, позволяващ енергията да се освобождава поетапно. Това е така, защото имаме богат набор от въглехидрати, протеини и мазнини. По този начин набавям хем бързо, хем продължително време така необходимите ми калории. Не случайно присъства и джинджифил на прах. Благодарение на него, тялото се сгрява по-лесно прекосявайки мразовитите и ветровити планински била.

## **ПРОДУКТИ**

| Продукт                    |Количество  |Мярка   |
|:---------------------------|:----------:|:------:|
|Паста от фурми              |500         |гр.     |
|Кокосово брашно             |4           |с.л.    |
|Кокосово мляко на прах      |2           |с.л.    |
|Лешниково брашно            |2           |с.л.    |
|Конопено семе               |2           |с.л.    |
|Какао                       |2           |с.л.    |
|Кашу - *сурово*             |50          |гр.     |
|Морска сол                  |2           |гр.     |
|Джинджифил на прах          |1           |гр.     |
|Канела                      |1           |гр.     |
|Ванилия                     |1           |пакетче |
|Ром - *есенция*             |1/2         |флаконче|

## **ТЕХНОЛОГИЯ**

- В купа смесваме половината от кокосовото брашно - 2с.л. и целите количества брашно от лешник, семената от коноп, кокосовото мляко на прах, предварително счукано сурово кашу, джинджифил, канела, ванилия, есенция ром и смляната морска сол. **Не** прибавяме какаото!
- Размачкваме пастата от фурми върху кухненския плот, докато омекне и се темперира. Оформяме като една дебела палачика.
- Започваме да прибавяме сместа от купата на порции към фурмите, след което месим докато пастата поеме всичко.
- Получената хомогенна маса, оформяме първо на топка, а след това като дебел салам с дължина около 20см.
- Срязваме го през средата. Получените две парчета режем на още две равни части. Така вече разполагаме с четири парчета с приблизително равен грамаж.
- Всяко едно от четирите парчета размесваме и разточваме под формата на пръчка с дължина 30см., която нарязваме на около 12 равни части.
- Всяка част оформяме като топче и поставяме в дълбока чиния.
- Половината топчета овалваме в останалата част - 2с.л. кокосово брашно, а другата половина в какао, което разбира се е в отделна чиния.
- Прибираме за около час в хладилник за да се стегнат.

## **СЕРВИРАНЕ**

Като десерт в малка чинийка. За украса може да използваме млади листа от прясна мента.

## **ГАЛЕРИЯ**

![Веган бонбони](vegan-bonbons-01.jpg){: .shadow width="200" height="200" style="max-width: 60%" .normal}
![Веган бонбони](vegan-bonbons-02.jpg){: .shadow width="200" height="200" style="max-width: 60%" .normal}
![Веган бонбони](vegan-bonbons-03.jpg){: .shadow width="200" height="200" style="max-width: 60%" .normal}
![Веган бонбони](vegan-bonbons-04.jpg){: .shadow width="200" height="200" style="max-width: 60%" .normal}
