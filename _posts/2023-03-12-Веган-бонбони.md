---
title: Беган бонбони
date: 2023-03-12 13:30:00 +0300
categories: [Рецепти,Десерти]
tags: [рецепта, сладко, бонбон, десерт, веган, калорично, планина]   # TAG names should always be lowercase
img_path: /assets/img/posts_images/
image:
  path: vegan-bonbons-post.jpg
  width: 800
  height: 500
  alt: Веган бонбоните са идеален източник на енергия
---

Обичам планината! За един продължителен преход е много важно да разполагаме с качествен източник на енергия. Необходимо е той да бъде компактен, да има достатъчна трайност и да бъде калоричен. Уникалното в тази рецепта е наличието на морска сол, която допринася за възстановяването на водно-солевия баланс в нашето тяло. Рецептата, която ползвам е подбрана по начин позволяващ енергията да се освобождава поетапно. Това е така, защото имаме богат набор от въглехидрати, протеини и мазнини. По този начин набавям хем бързо, хем продължително време така необходимите ми калории.

## **ПРОДУКТИ**

| Продукт                    |Количество  |Мярка   |
|:---------------------------|:----------:|:------:|
|Паста от фурми              |500         |гр.     |
|Кокосово брашно             |4           |с.л.    |
|Кокосово мляко на прах      |2           |с.л.    |
|Лешниково брашно            |2           |с.л.    |
|Конопено семе               |2           |с.л.    |
|Какао                       |2           |с.л.    |
|Кашу - сурово               |30          |гр.     |
|Ванилия                     |1           |пакетче |
|Морска сол                  |2           |гр.     |
|Канела                      |1           |гр.     |

## **ТЕХНОЛОГИЯ**

- В купа смесваме половината от кокосовото брашно (2с.л.) и целите количества брашно от лешник, семената от коноп, кокосовото мляко на прах, предварително счукано сурово кашу, канела, ванилия и смляната морска сол. **Не** прибавяме какаото!
- Размачкваме пастата от фурми върху плот докато омекне и се темперира. Оформяме дебела палачика.
- Започваме да прибавяме сместа от купата на порции, след което месим докато пастата поеме всичко. 
- Получената хомогенна маса, оформяме първо на топка, а след това като дебел салам около 20см. дължина.
- Срязваме го през средата. Получените две парчета режем на още две равни части. Така вече имаме четири парчета с приблизително равен грамаж.
- Всяко едно от четирите парчета размесваме и разточваме под формата на пръчка с дължина 30см., която нарязваме на около 12 равни части.
- Всяка част оформяме като топче и поставяме в дълбока чиния.
- Половината топчета овъргалваме в останалата част (2с.л.) кокосово брашно, а другата половина в какао, което разбира се е в друга чиния.
- Прибираме за около час в храдилник за да се стегнат. 

## **СЕРВИРАНЕ**

Като десерт в малка чинийка, като за окраса може да използваме млади листа от прясна мента. В добре затворена кутийка ако ще ги слагаме в раницата.

## **ГАЛЕРИЯ**

![Веган бонбони](vegan-bonbons-01.jpg){: .shadow width="200" height="200" style="max-width: 60%" .normal}
![Веган бонбони](vegan-bonbons-02.jpg){: .shadow width="200" height="200" style="max-width: 60%" .normal}
![Веган бонбони](vegan-bonbons-03.jpg){: .shadow width="200" height="200" style="max-width: 60%" .normal}
![Веган бонбони](vegan-bonbons-04.jpg){: .shadow width="200" height="200" style="max-width: 60%" .normal}