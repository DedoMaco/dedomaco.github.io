---
title: Ориз Басмати
date: 2023-04-13 12:25:00 +0300
categories: [Рецепти,Гарнитури]
img_path: /assets/img/posts_images/basmati-rice/
tags: [рецепта,гарнитура,ориз,домашен,солено,зърнени,постно]   # TAG names should always be lowercase
image:
  path: basmati-rice-post.jpg
  width: 800
  height: 500
  alt: Басмати - на индийски означава ароматен.
---

За разлика от рецептата за приготвяне на [Задушен ориз](https://dedomaco.github.io/posts/Задушен-ориз/), при приготвянето на ориз Басмати има няколко тънкости. Технологията и тук е лесна. Винаги дава безупречен резултат. Идеално се запазват както ароматът, така и вкусовите качества. Като краен резултат ще имате перфектна гарнитура от този прекрасен и ароматен дългозърнест ориз.

## **ПРОДУКТИ**

| Продукт                        |Количество  |Мярка   |
|:-------------------------------|:----------:|:------:|
|Ориз Басмати                    |500         |гр.     |
|Лимонов сок - *прясно изцеден*  |2           |с.л.    |
|Морска сол                      |9           |гр.     |
|Вода                            |750         |мл.     |

## **ТЕХНОЛОГИЯ**

- Измиваме старателно ориза под течаща студена вода. Оставяме го да се отцеди добре, след което повтаряме процедурата още четири или пет пъти, докато потече бистра вода.
- Накисваме оризът в студена вода за половин час.
- Отново изплакваме старателно под течаща студена вода и оставяме да се отцеди.
- В дълбока тенджера, с тежко дъно, наливаме 750мл. вода, прибавяме двете супени лъжици прясно изцеден лимонов сок и морската сол.
- Включваме котлона на максимална мощност. Изчакваме водата да заври бурно.
- Прибавяме ориза Басмати към врящата вода. Поставяме плътен похлупак и изчакваме водата отново да заври.
- Намаляваме котлона на минимална степен. Задушаваме за 15 минути. Не отваряме и не разбъркваме!
- Изключваме котлона. Тенджерата остава за още 20 минути без да я местим. Отново **не** отваряме и **не** разбъркваме!
- Сега вече може да отворим капака. Разбъркваме нежно с голяма вилица. Движенията са от периферията към центъра.

## **СЕРВИРАНЕ**

Сервира се топъл. Може да се оформя с купичка, която обръщаме в чинията за сервиране. Чудно допълнение към порцията ориз Басмати е супена лъжица разтопено [Гхи](https://dedomaco.github.io/posts/Избистрено-масло-Гхи/).

## **ГАЛЕРИЯ**

![Ориз Басмати](basmati-rice-01.jpg){: .shadow width="200" height="200" style="max-width: 60%" .normal}